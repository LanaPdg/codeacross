Napravi aplikaciju za vizualizaciju inventara nekretnina tvog grada ili lokalne jedinice
========================================================================================

Inventar nekretnina je važan korak ka transparentnosti podataka svakog grada. Stanovi i poslovni prostori u vlasništvu države ili jedinica lokalne uprave već su desetljećima jedna od bolje čuvanih tajni hrvatskog društva. Korištenjem tih nekretnina često su se, a i još uvijek se, plaćale usluge, pogodovalo se poduzetnicima s dobrom vezom da si na atraktivnoj lokaciji smanje troškove poslovanja ili zaslužnima da si jeftino osiguraju životni prostor. Podatke o korisnicima, cijenama, razlozima i rokovima korištenja takvih prostora administracija još uvijek krije koliko može. U Zagrebu, primjerice, gradska uprava još uvijek tvrdi da ne zna s koliko zaista nekretnina raspolaže, a posljednji podaci o korisnicima gradskih stvanova stari su desetak godina. U takvoj situaciji čak i same lokacije nekretnina brižljivo se čuvaju što je donekle razumljivo ima li se na umu prastara tradicija provaljivanja u prazne stanove i takvo ilegalno rješavanje stambenog problema.

Splitska građanska inicijativa [„Za pametan grad](http://www.google.com/url?q=http%3A%2F%2Fwww.marijana.org%2F&sa=D&sntz=1&usg=AFQjCNGTkIULXdKXt3MY0RBcnAAFoivTjQ)“, izradila je [kartu](http://www.google.com/url?q=http%3A%2F%2Fpametno.org%2Fgrad%2Fsviprostori.html%23.UoH2s1PP4Rr&sa=D&sntz=1&usg=AFQjCNH1Yewv2j5RBH2YBoSVC9R2NCPMXQ) stanova i poslovnih prostora u vlasništvu Grada Splita. Koristili su javno dostupne, otvorene, podatke i na googleovoj karti označili lokacije tih nekretnina. Podaci o korisniku, cijeni po kojoj koristi stan ili poslovni porostor te do kada vrijedi ugovor još uvijek su javnosti nedostupni. Ni s podacima koje je [objavila](http://www.google.com/url?q=http%3A%2F%2Fwww.split.hr%2FDefault.aspx%3Fart%3D3350%26sec%3D887&sa=D&sntz=1&usg=AFQjCNFW37PVAS77Ypks783tIOlWnYmWDg) splitska gradska uprava nije pretjerano pomogla pri izradi karte. Podatke je naime objavila u nimalo prijateljskom PDF formatu. Informacija preuzeta s vjetrenjaca.org

Izvori i vodič
--------------

Pronađi način da po uzoru na kartu inicijative Za pametan grad izradiš mapu nekretnina svoje lokalne jedinice (grad, općina, županija) korištenjem open source koda.

Dobar primjer otvorenog koda koji omogućuje pregled lokacija imovine na mapi je [Edifice](http://www.google.com/url?q=http%3A%2F%2Fedifice.opencityapps.org%2F&sa=D&sntz=1&usg=AFQjCNFgiNz3B1y8zBLRdjWm8_MNrH-v1Q) od Open City organizacije. Izvorno je to bila [New York City Green Data](https://www.google.com/url?q=https%3A%2F%2Fwww.mapbox.com%2Freinventgreen%2F&sa=D&sntz=1&usg=AFQjCNFU_xHriJeGkJQbW2CnDfdQaQRZvg) aplikacija. Source kod za ovu aplikaciju je dostupan na [GitHubu](https://www.google.com/url?q=https%3A%2F%2Fgithub.com%2Fmapbox%2Freinventgreen&sa=D&sntz=1&usg=AFQjCNH2qy6Y0G9VSZw2jXf4T02jHaY2fQ).

Još jedan jednostavan primjer “pinjanja” lokacija na OpenStreetMaps je aplikacija korištena za pregled lokacija gdje se održava [OpenDataDay](http://www.google.com/url?q=http%3A%2F%2Fopendataday.org%2F&sa=D&sntz=1&usg=AFQjCNEVPu_JGmPt4ZC0jgcUvG8d-mdnPw) događaj, pogledaj [OpenDataDay Map](http://www.google.com/url?q=http%3A%2F%2Fopendataday.org%2Fmap&sa=D&sntz=1&usg=AFQjCNFyVFPSE_ZgXK9yViNFUltux1t6Pw) i pripadajući source kod na [GitHubu](https://www.google.com/url?q=https%3A%2F%2Fgithub.com%2Fschlos%2Fopendataday.org%2Ftree%2Fgh-pages%2Fmap&sa=D&sntz=1&usg=AFQjCNHKFWz1ybRuNzn95wxDNTeJBVeBqg).

Odaberi aplikaciju koju ćeš koristiti za svoj projekt. Možete sudjelovati na više projekata.

Google Spreadsheet kao baza podataka za OpenDataDay Map aplikaciju:

-   [http://goo.gl/pb7OwC](http://goo.gl/pb7OwC)

[](http://goo.gl/pb7OwC)

Izvorni podaci o imovini:

-   [Izvještaj o stanju imovine za 2011](https://www.google.com/url?q=https%3A%2F%2Fapp.box.com%2Fs%2Fgdsfjq86v7cs8bopho9s&sa=D&sntz=1&usg=AFQjCNGvpEP13mGNgvrLE1W6agtWnvIAGw)

Ako vaš grad ima već postojeću politiku otvorenih podataka imovine grada, pronađi način da predložiš datasetove koji će biti vidljiviji.

Napredak: Ako Vaš grad već ima javno objavljenu imovinu, sljedeći korak je da tražite podatke o korištenju tih prostora - da li je prostor zauzet ili slobodan, kada istječe najam i slične informacije. Ove podatke možete dobiti putem prava na pristup informacijama.

Pogledaj aplikaciju [ChicagoBuildings.org](http://www.google.com/url?q=http%3A%2F%2Fchicagobuildings.org%2F&sa=D&sntz=1&usg=AFQjCNEuRvVfocSfaA-80MHGMwlK8zKL0w), Vacant and Abandoned Building Finder, vrlo jednostavna aplikacija koja koristi [311 prijave](https://www.google.com/url?q=https%3A%2F%2Fservicerequest.cityofchicago.org%2Fweb_intake_chic%2FController%3Fop%3Dlocform%26invSRType%3DBBK%26invSRDesc%3DVacant%2FAbandoned%2520Building%26locreq%3DY%26stnumreqd%3DY&sa=D&sntz=1&usg=AFQjCNH2Rdpg-9JZ5-epftPegTER-35UDw) otvorene datasetove s [data.cityofchicago.org](http://www.google.com/url?q=http%3A%2F%2Fdata.cityofchicago.org%2FService-Requests%2F311-Service-Requests-Vacant-and-Abandoned-Building%2F7nii-7srd&sa=D&sntz=1&usg=AFQjCNGyr6WUpqUV5_Tq2jfAN5NQJxoVaw) i ovdje možete vidjeti sirove podatke s [Google Fusion Tables](http://www.google.com/fusiontables/DataSource?dsrcid=3631508).

Daljnji koraci
--------------

Nije dovoljno sve ručno unositi ili prepisivati iz PDF-a i tekstualnog oblika. Razgovarajte s gradom i tražite da se ovakvi podaci omoguće kroz posebne portale (npr. data.zagreb.hr ili data.gov.hr) te da se redovno ažuriraju, npr. jednom godišnje u isto vrijeme kada se izdaje Izvještaj o imovini grada u gradsku skupštinu. Napišite pismo nadležnom tijelu s preporukama za transparentno ostvarivanje otvorenih podataka u otvorenim formatima - ljudski čitljivim i stojno čitljivim.

Podijelite svoje rezultate
--------------------------

Za kraj je bitno slati izvješća o radu i napretku, zajedno sa kopijama svega što ste kreirali. Registrirajte se na [stranici projekta](http://codeforcroatia.org) i uključite u tim. Sve materijale koje ste napravili pošaljite na email upload.Radovi.m29dp0i3sf@u.box.com - vaši materijali koje ste poslali biti će dostupni cijelom timu na linku https://app.box.com/s/g6jc3ix65iio2lnl7vw3ru24if8nz8mr
